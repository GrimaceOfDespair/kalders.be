# Verkiezingen

Ik weet dat ik de lezers van deze blog de laatste tijd misschien een beetje teleurstel. Mijn voorgenomen gemiddelde van 1 blog entry per week wordt nog ternauwernood gehaald. Maar bekijk het ook eens langs de andere kant (de achterkant?). Kwaliteit primeert bij mij nog steeds op kwantiteit. Voor wat het waard is natuurlijk, want ook kwaliteit is relatief. Edoch, laat ik eens beginnen met mijn punt te maken.

Ik zou graag gebruik maken van de intrinsieke interactiviteit van het internet. Niet alleen omdat het mijn professioneel werkgebied is, maar ook omdat ik gewoon lui ben. Ik ben namelijk op zoek naar de leukste stukjes die ik ooit geschreven heb. U mag dat ook interpreteren als: de minst slechte stukjes, afhankelijk van hoe u het niveau inschat. Zijn er stukjes die u nog altijd zijn bijgebleven, al was het maar vanwege het schabouwelijk taalgebruik, dan staat het u vrij dat hier te laten weten.

Op het gevaar af pijnlijk duidelijk te maken hoeveel mensen hier meelezen: barst maar los!